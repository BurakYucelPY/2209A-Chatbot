

=== [SAYFA 1] ===
 
 
 
 
 
 
 
 
 
 
 
 
 
 
 
TÜBİTAK–2209-A ÜNİVERSİTE ÖĞRENCİLERİ ARAŞTIRMA 
PROJELERİ DESTEĞİ PROGRAMI 
 
Başvuru formunun Arial 9 yazı tipinde, her bir konu başlığı altında verilen açıklamalar göz önünde 
bulundurularak hazırlanması ve ekler hariç toplam 20 sayfayı geçmemesi beklenir (Alt sınır 
bulunmamaktadır). Değerlendirme araştırma önerisinin özgün değeri, yöntemi, yönetimi ve yaygın etkisi 
başlıkları üzerinden yapılacaktır. 
 
ARAŞTIRMA ÖNERİSİ FORMU 
 
 
 
 
 
 
 
 
 
 
 
 
 
 
 
.....Yılı 
 
… Dönem Başvurusu


=== [SAYFA 2] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
2 
  
 
A. GENEL BİLGİLER 
 
Başvuru Sahibinin Adı Soyadı: Naile Rana Çiçek 
Araştırma Önerisinin Başlığı: IMF Büyüklüğü ve Güneş Rüzgarı Hızının Jeomanyetik Fırtınaların Şiddetini ve 
Teknolojik Etkilerini Tahmin Etmedeki Rolü 
Danışmanın Adı Soyadı: Sümeyye Bakım 
Araştırmanın Yürütüleceği Kurum/Kuruluş: KTO Karatay Üniversitesi 
 
 
ÖZET 
 
     Türkçe özetin araştırma önerisinin (a) özgün değeri, (b) yöntemi, (c) yönetimi ve (d) yaygın etkisi hakkında bilgileri 
kapsaması beklenir. Bu bölümün en son yazılması önerilir.  
 
Özet 
Bu araştırma, jeomanyetik fırtınaların şiddetini ve süresini, IMF (Gezegenler Arası Manyetik Alan) büyüklüğü ve 
güneş rüzgarı hızı gibi temel parametreleri kullanarak daha doğru bir şekilde tahmin etmeyi amaçlayan yenilikçi 
bir model geliştirmeyi hedeflemektedir. Jeomanyetik fırtınalar, uzay ve yer tabanlı teknolojilere ciddi zararlar 
verebilen doğa olaylarıdır. GPS, radyo iletişimi, enerji şebekeleri ve uydu yörüngelerini etkileyebilmekte, hatta 
astronotlar için tehlike yaratabilmektedir. Bu fırtınaların şiddetini tahmin edebilmek, söz konusu etkileri 
hafifletmek açısından büyük önem taşımaktadır. IMF büyüklüğü ve güneş rüzgarı hızı bu tür olayların tahmininde 
kritik parametreler olarak öne çıkmaktadır. 
Literatürde IMF büyüklüğü ve güneş rüzgarı hızının jeomanyetik fırtına başlangıcındaki rolü üzerine çalışmalar 
yapılmıştır. Özellikle, IMF’nin güney yönelimli Bz bileşeni, jeomanyetik fırtınaların başlatıcı bir unsuru olarak 
sıklıkla incelenmiştir. Ayrıca, yüksek hızlı güneş rüzgarlarının manyetosferi sıkıştırarak jeomanyetik fırtınalara 
yol açabileceği gösterilmiştir. Önceki araştırmalar, IMF ve güneş rüzgarı hızı arasındaki ilişkilerin jeomanyetik 
bozulmalarla güçlü bir korelasyon sergilediğini ortaya koymakla birlikte, bu iki parametrenin birlikte nasıl daha 
hassas bir tahmin modeli oluşturabileceği konusunda sınırlı bir anlayış sunmaktadır. Mevcut modeller çoğunlukla 
kısa süreli olayların tahmininde başarılı iken, uzun vadeli uzay hava tahminlerinde belirsizlikler devam etmektedir. 
Bu nedenle, daha kapsamlı analizler ve daha hassas tahmin modellerine ihtiyaç duyulmaktadır. 
Bu çalışmada, IMF büyüklüğü ve güneş rüzgarı hızının birlikte ele alındığında jeomanyetik fırtına şiddetini daha 
doğru şekilde tahmin edebileceği incelenecektir. Araştırmada, zaman serisi analizleri kullanılarak geçmiş 
jeomanyetik olaylar ile bu iki parametre arasındaki korelasyon incelenecek; lineer regresyon ve korelasyon 
analizleri ile bu parametrelerin tahmin gücü test edilecektir. Elde edilen sonuçlar mevcut tahmin modelleri ile 
karşılaştırılarak performans değerlendirmesi yapılacaktır. 
Hipotez olarak, IMF büyüklüğü ve güneş rüzgarı hızı parametrelerinin birlikte ele alınmasının, jeomanyetik 
fırtınaların şiddetini ve süresini daha hassas bir şekilde tahmin etmeye olanak tanıyacağı öngörülmektedir. 
Ayrıca, bu iki parametre arasındaki korelasyonun bazı kritik eşik değerlerde belirgin artış göstereceği ve bu 
eşiklerin uzay hava olaylarının öngörüsünde kullanılabileceği düşünülmektedir. Bu araştırmanın bulguları, uzay 
hava tahminlerinin doğruluğunu artırarak, özellikle uzay ve yer tabanlı altyapıların güvenilirliğini sağlamada 
önemli katkılar sunacaktır. Sürdürülebilir kalkınma amaçlarının 9.1 ve 9.c maddeleriyle uyumlu olarak, 
araştırma; dayanıklı altyapıların inşası, yenilikçiliğin teşviki ve bilgi ile iletişim teknolojilerine erişimin artırılmasına 
katkıda bulunmayı hedeflemektedir. Bu sayede uzay hava tahminlerinin teknolojik altyapılarla entegrasyonu 
sağlanarak, bölgesel ekonomik kalkınmaya da katkı sunulacaktır. 
Bu proje, Güneş’ten kaynaklanan IMF (gezegenler arası manyetik alan) ve güneş rüzgarı gibi uzay ortamı 
parametrelerinin Dünya’nın manyetik alanı üzerindeki etkilerini inceleyerek, uzay ortamında meydana gelen 
bozulmaların teknolojiye ve altyapıya olan etkilerini anlamayı amaçlamaktadır. Jeomanyetik fırtınaların neden 
olduğu elektrik kesintileri, uydu hasarları ve iletişim arızaları gibi etkiler, uzay ortamı koşullarının Dünya 
üzerindeki doğrudan sonuçlarıdır. Projede, IMF ve güneş rüzgarı hızına dayalı tahmin modelleri geliştirilerek bu 
etkilerin daha hassas öngörülmesi hedeflenmektedir. Bu nedenle, proje, uzay ortamının teknolojik sistemler 
üzerindeki etkilerini anlamaya ve bu etkileri en aza indirmeye yönelik çözüm önerileri sunması bakımından Uzay 
Ortamı Etkileri alanına doğrudan katkı sağlamaktadır. 
Anahtar Kelimeler: Gezegenler Arası Manyetik Alan, Güneş Rüzgarı, Jeomanyetik Fırtına, Korelasyon, Uzay 
OrtamıTahmini 
 
 
1. ÖZGÜN DEĞER  
 
 1.1. Konunun Önemi, Araştırma Önerisinin Özgün Değeri ve Araştırma Sorusu/Hipotezi 
 


=== [SAYFA 3] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
3 
  
 
Araştırma önerisinde ele alınan konunun kapsamı ve sınırları ile önemi literatürün eleştirel bir değerlendirmesinin 
yanı sıra nitel veya nicel verilerle açıklanır. 
 
Özgün değer yazılırken araştırma önerisinin bilimsel değeri, farklılığı ve yeniliği, hangi eksikliği nasıl gidereceği 
veya hangi soruna nasıl bir çözüm geliştireceği ve/veya ilgili bilim veya teknoloji alan(lar)ına kavramsal, kuramsal 
ve/veya metodolojik olarak ne gibi özgün katkılarda bulunacağı literatüre atıf yapılarak açıklanır.  
  
Önerilen çalışmanın araştırma sorusu ve varsa hipotezi veya ele aldığı problem(ler)i açık bir şekilde ortaya konulur. 
 
 
Jeomanyetik fırtınalar, Güneş’teki çeşitli olayların tetiklediği gezegenler arası manyetik alan (IMF) ve güneş 
rüzgarı plazma emisyonlarındaki anormal koşullar nedeniyle Dünya'nın manyetik alanında meydana gelen küresel 
bozulmalardır. Basit bir ifadeyle, IMF ve güneş rüzgarı gibi parametrelerdeki enerji değişimlerinin Dünya 
yüzeyinde yol açtığı rahatsızlıklarla kendini gösteren, uzay kaynaklı hava olaylarıdır. Güneş’ten gelen yüklü 
parçacıkların Dünya'nın manyetik alanıyla etkileşime girmesi sonucu ortaya çıkan bu kozmik fırtınalar, özellikle 
manyetosfer ve iyonosfer üzerinde büyük çaplı bozulmalara yol açabilir (Rathore vd., 2011). 
 
Bu fırtınalar, genellikle IMF’deki anomaliler ve yoğun güneş rüzgarı emisyonları nedeniyle tetiklenir (Kaushik vd., 
2000). Güneş rüzgarı, IMF’yi taşıyan bir akış olarak, Güneş’teki patlamalar ve koronal delikler sonucu ortaya çıkar. 
Bu plazma akımları Dünya’nın manyetik alanına çarptığında, iyonosfer ve manyetosfer üzerinde bir dizi dinamik 
etkileşime yol açar. Bu etkileşimler sonucunda meydana gelen jeomanyetik fırtınalar; elektrik kesintileri, uydu 
hasarları, iletişim arızaları ve navigasyon sorunları gibi çeşitli sonuçlara yol açarak teknolojik altyapılar üzerinde 
ciddi etkilere neden olabilir (Gonzalez vd., 1994; Lakhina, 1994; Joselyn ve McIntosh, 1981; Akasofu, 1983). Bu 
bozulmaların incelenmesi, Güneş ve Dünya arasındaki karmaşık etkileşimleri anlamak açısından büyük önem 
taşır. 
 
Jeomanyetik fırtınaların etkileri çoğunlukla iyonosferdeki manyetik bozulmalarla ilişkilidir. Örneğin, Mart 1989'da 
meydana gelen büyük jeomanyetik fırtına, Kanada'nın Québec eyaletinde 9 saat süren geniş çaplı bir elektrik 
kesintisine neden olmuş, bu olay modern altyapı sistemleri üzerinde jeomanyetik fırtınaların doğrudan etkilerinin 
ciddi sonuçlara yol açabileceğini göstermiştir. Fırtınalar sırasında iyonosferde oluşan akımlar ve enerjik 
parçacıklar, üst atmosferde ısı enerjisi üretir; bu durum alçak Dünya yörüngesindeki uydularda ekstra sürtünme 
yaratarak GPS sinyallerini bozabilir ve konum hatalarına yol açabilir (Yeh vd., 1992). Bu fırtınalar aynı zamanda 
GNSS gibi navigasyon sistemlerini de bozarak elektrik şebekelerinde ve boru hatlarında zararlı jeomanyetik 
kaynaklı akımlar (GIC) oluşturabilir (Rathore vd., 2011). 
 
IMF, Güneş’ten gelen ve Güneş Sistemi boyunca taşınan bir manyetik alan olup, yönü ve gücü, jeomanyetik 
fırtınaların şiddeti ve auroral aktivitelerin konumu üzerinde belirleyici bir rol oynar. IMF'nin güney yönelimi, 
jeomanyetik fırtınaların gelişmesinde kritik öneme sahiptir; özellikle -10 nT veya daha düşük değerlerdeki güney 
yönelimi, Dünya’nın manyetosferi ile IMF arasında enerji transferi sağlayarak fırtına şiddetini artırabilir (Cowley, 
1995). Güneş rüzgarı ise IMF’yi taşıyan akış olarak, jeomanyetik etkilerin önemli bir belirleyicisidir ve Güneş 
yüzeyindeki patlamalar ve koronal delikler nedeniyle hızında ve yoğunluğunda değişiklikler meydana gelebilir 
(Howard vd., 1985). 
 
Bu araştırmada, jeomanyetik fırtınaların yoğunluğunu tahmin etmek için Omniweb’den elde edilecek veriler 
üzerinden zaman serisi analizleri yapılacaktır. Bu veri seti, bir güneş döngüsü seçilerek belirlenecek ve bu döngü 
boyunca IMF (gezegenler arası manyetik alan) ve güneş rüzgarı gibi temel parametreler incelenecektir. Analiz 
kapsamında, parametreler arasındaki korelasyon değerlendirilecek ve bir model kurulması planlanmaktadır. Bu 
sayede, jeomanyetik fırtına şiddetinin, güneş aktiviteleriyle olan ilişkisi daha detaylı olarak anlaşılabilecek ve uzay 
hava tahminleri için yeni bir model önerilecektir. 
 
Ayrıca, Mansilla (2008) tarafından yapılan çalışmaya dayanan ve 2000-2005 yılları arasındaki jeomanyetik 
fırtınalar ile güneş rüzgarı hızının ilişkisinin incelendiği Şekil 1, bu çalışmanın analizine temel teşkil etmektedir. 
Şekil 1’te görüldüğü üzere, maksimum güneş rüzgarı hızının jeomanyetik fırtına şiddetiyle (Dst indeksi) olan 
ilişkisinde geniş bir saçılma gözlemlenmektedir. Çalışma, özellikle yüksek şiddetteki jeomanyetik fırtınaların (Dst 
< -350 nT) daha yüksek güneş rüzgarı hızlarıyla bağlantılı olmadığını göstermektedir. Bunun sonucunda, güneş 
rüzgarı hızının jeomanyetik fırtınalar üzerindeki etkisinin sınırlı olduğu ve IMF’nin güney bileşeninin (Bz) fırtına 
şiddeti üzerinde daha belirleyici bir rol oynadığı öne sürülmektedir. 
 
Bu bağlamda, çalışmamızda da IMF ve güneş rüzgarı hızı parametrelerinin etkileşimli etkilerinin incelenmesi, daha 
doğru uzay hava tahminleri sağlamak açısından önem arz etmektedir. 
 


=== [SAYFA 4] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
4 
  
 
 
Şekil 1: 2000-2005 döneminde meydana gelen bazı fırtınalar için maksimum güneş rüzgarı hızı ile maksimum Dst değerleri 
arasındaki ilişki (Mansilla, 2008). 
 
Uzay hava tahminlerinin doğruluğunu artırmak amacıyla IMF ve güneş rüzgarı verilerinin birlikte ele alınarak 
incelenmesi gerekmektedir. Bu bağlamda, NASA’dan elde edilecek Proton Yoğunluğu (n/cc) gibi parametrelerin 
analizi, uzay hava tahminlerinin güvenilirliğini güçlendirmek açısından değerli bilgiler sunabilir. Güneş rüzgarları 
ile Dünya'nın manyetik alanı arasında güçlü bir ilişki olduğu gibi, IMF ve jeomanyetik fırtınalar arasında da benzer 
bir ilişki bulunmaktadır. 
 
Literatür çalışmaları, IMF ve güneş rüzgarı parametrelerinin jeomanyetik fırtınalarla ilişkisini vurgulamakta ve bu 
parametrelerin birlikte ele alındığında uzay hava tahminlerinde daha doğru sonuçlar sağlayabileceğini öne 
sürmektedir (Sabbah, 2000). Bununla birlikte, mevcut tahmin modelleri genellikle bu iki parametreyi ayrı ayrı ele 
alır ve uzun vadeli tahminlerde sınırlamalara sahiptir. Bu çalışma, IMF büyüklüğü ve güneş rüzgarı hızının bir 
arada değerlendirilmesiyle daha hassas bir jeomanyetik fırtına tahmin modeli geliştirmeyi amaçlamaktadır. Bu 
amaçla, zaman serisi analizleri ve doğrusal regresyon yöntemleri kullanılarak geçmiş jeomanyetik olaylar ile bu 
parametrelerin korelasyonları analiz edilecek, ardından mevcut tahmin modelleriyle karşılaştırılarak olası 
iyileştirmeler değerlendirilecektir. 
 
Bu çalışmanın özgün değeri, IMF ve güneş rüzgarının birlikte ele alınarak jeomanyetik fırtına şiddetini daha doğru 
bir şekilde tahmin edebilecek bir model sunmasında yatmaktadır. Çoğu mevcut çalışma tek bir parametreye 
odaklanırken, bu araştırmada her iki parametrenin birlikte etkisi incelenecektir. Çalışmanın hipotezi, IMF 
büyüklüğü ve güneş rüzgarı hızının birlikte ele alındığında, jeomanyetik fırtına şiddetini ve süresini daha hassas 
bir şekilde tahmin edebileceğidir. Bu özgün yaklaşım, IMF ve güneş rüzgarı ilişkisini daha derinlemesine 
inceleyerek jeomanyetik fırtınaların oluşumu ve gelişimi hakkında yeni bilgiler sunacak; bu da uzay hava 
tahminlerinin doğruluğunu artırarak uydu sistemlerinin korunması, iletişim altyapısının güvenilirliği ve enerji 
şebekelerinin dayanıklılığı gibi alanlarda önemli katkılar sağlayacaktır. 
 
 
1.2. Amaç ve Hedefler 
    
Araştırma önerisinin amacı ve hedefleri açık, ölçülebilir, gerçekçi ve araştırma süresince ulaşılabilir nitelikte olacak 
şekilde yazılır. 
 
Amaç: Bu araştırma önerisinin temel amacı, gezegenler arası manyetik alan (IMF) ve güneş rüzgarı 
parametrelerine dayalı olarak jeomanyetik fırtınaların şiddetini daha doğru tahmin eden bir model geliştirmektir. 
Bu bağlamda proje, özellikle IMF’nin güney bileşeni (Bz) ve güneş rüzgarı hızı gibi anahtar parametreler ile 
jeomanyetik fırtına şiddeti arasındaki korelasyonları inceleyerek yeni bir tahmin yöntemi önermeyi 
amaçlamaktadır.  
Projenin hedefleri şu şekilde sıralanmıştır: 
1. Analiz İçin Uygun Zaman Aralığının Belirlenmesi: NASA OMNIWeb veri seti içerisinde yüksek ve düşük 
güneş aktivitesi dönemlerini, çeşitli jeomanyetik aktivite koşullarını içeren zaman aralıklarını belirlemek. Bu seçim, 
geniş bir veri seti sağlayarak sağlam bir tahmin modelinin geliştirilmesine temel oluşturacaktır. 
2. ⁠Veri Toplama ve Ön İşleme: IMF büyüklüğü, güneş rüzgarı hızı ve Dst gibi jeomanyetik indekslere odaklanarak 
OMNIWeb platformundan yüksek çözünürlüklü güneş rüzgarı ve IMF verilerinin toplanması. Bu verilerde eksik 
değerler, anormallikler ve aykırı değerler temizlenerek ve normalleştirilerek derinlemesine istatistiksel analizlere 
hazır hale getirilecektir. 
3. ⁠Temel İstatistiksel Analizlerin Yapılması: Veri setinin yapısını ve özelliklerini anlamak amacıyla keşifsel veri 
analizi (KVA) gerçekleştirmek. Her parametre için özet istatistiklerin (ortalama, medyan, standart sapma) 


=== [SAYFA 5] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
5 
  
 
hesaplanması, veri setindeki eğilimlerin, dağılımların ve mevsimsel değişimlerin görselleştirilmesi (çizgi grafikleri, 
histogramlar) hedeflenmektedir. 
4. Anahtar Parametreler Arasındaki Korelasyonun İncelenmesi: IMF’nin güney bileşeni (Bz), güneş rüzgarı 
hızı ve Dst gibi jeomanyetik indeksler arasındaki korelasyonları analiz etmek. Bu analiz, jeomanyetik fırtına şiddeti 
ile en güçlü ilişkiye sahip parametrelerin belirlenmesine ve modelleme için değişken seçiminde iyileştirmeler 
yapılmasına katkı sağlayacaktır. 
5. Doğrusal Regresyon Modeli Geliştirme ve Test Etme: Jeomanyetik fırtına şiddetini tahmin etmek amacıyla 
doğrusal bir regresyon modeli oluşturmak. Ana tahmin değişkenleri olarak güney IMF bileşeni (Bz) ve güneş 
rüzgarı hızını kullanarak modelin performansı, tahmin edilen ve gözlemlenen jeomanyetik fırtına şiddetleri 
karşılaştırılarak değerlendirilecektir. Modelin doğruluğu ve uyumu, R-kare ve kalıntı analizi gibi ölçütlerle test 
edilecektir. 
6. Uzun Vadeli Tahmin ve Öngörü Potansiyeli: Geliştirilen modelin uzay hava tahminlerinde uzun vadeli 
uygulama potansiyelini değerlendirmek. Modelin daha fazla veri ile güçlendirilmesi ve doğrulanması yoluyla, 
güneş rüzgarı ve IMF parametrelerine dayalı bir tahmin aracı geliştirilmesi hedeflenmektedir. Bu araç, jeomanyetik 
fırtına etkilerinin önceden öngörülmesini sağlayarak teknolojik altyapılar üzerindeki olumsuz etkilerin 
hafifletilmesine katkı sunabilir. 
Bu proje, ülkemizde disiplinler arası çalışmaları teşvik ederek, öğrenciler, mühendisler ve akademisyenler için 
yenilikçi araştırmalara yön verecek bir odak noktası olmayı amaçlamaktadır. Araştırma bulguları, akademik 
çalışmaları derinleştirmek, farklı mühendislik alanlarına uygulama alanları sağlamak ve jeomanyetik fırtınaların 
etkilerini azaltmaya yönelik teknolojik çözümler geliştirmeye katkı sunabilecektir. Bu proje, gelecekte yapılacak 
mühendislik projelerine temel oluşturarak, özellikle uzay hava tahmini alanında önemli bir stratejik adım olabilir ve 
özellikle bu alanda lisansüstü çalışma yapmayı planlamakta olan proje yürütücüsünün akademik kariyerlerine 
temel oluşturacak bir fırsat sunmaktadır. 
 
 
2. YÖNTEM 
 
Araştırma önerisinde uygulanacak yöntem ve araştırma teknikleri (veri toplama araçları ve analiz yöntemleri dahil) 
ilgili literatüre atıf yapılarak açıklanır. Yöntem ve tekniklerin çalışmada öngörülen amaç ve hedeflere ulaşmaya 
elverişli olduğu ortaya konulur.  
 
Yöntem bölümünün araştırmanın tasarımını, bağımlı ve bağımsız değişkenleri ve istatistiksel yöntemleri kapsaması 
gerekir. Araştırma önerisinde herhangi bir ön çalışma veya fizibilite yapıldıysa bunların sunulması beklenir. 
Araştırma önerisinde sunulan yöntemlerin iş paketleri ile ilişkilendirilmesi gerekir. 
 
 
Bu çalışmada, jeomanyetik fırtınaların şiddetini IMF (Gezegenler Arası Manyetik Alan) ve güneş rüzgarı hızına 
bağlı olarak daha doğru bir şekilde tahmin edebilmek amacıyla Python programlama dili kullanılarak kapsamlı bir 
veri analizi ve modelleme süreci izlenecektir. Python’un esnek veri işleme kütüphaneleri (Pandas, NumPy) ve veri 
görselleştirme araçları (Matplotlib, Seaborn) ile istatistiksel analizler ve doğrusal regresyon modelleme 
gerçekleştirilmesi planlanmaktadır. Ayrıca, veri bilimi ve makine öğrenimi için yaygın kullanılan Scikit-Learn 
kütüphanesi de modelleme aşamalarında kullanılacaktır. 
 
İş Paketi 1: Veri Toplama ve Zaman Aralığının Belirlenmesi 
 
Bu iş paketinde, NASA’nın OMNIWeb (bkz : https://omniweb.gsfc.nasa.gov ) veri tabanından sağlanacak, yüksek 
çözünürlüklü 1 dakikalık veya 5 dakikalık ortalamalarla sunulan güneş rüzgarı ve IMF verileri kullanılacaktır. 
Projede kullanılacak veri seti, yüksek ve düşük güneş aktivitesi dönemlerini kapsayacak bir zaman aralığında 
seçilecektir. Zaman aralığının belirlenmesi, jeomanyetik fırtınaların şiddetini etkileyen çeşitli koşulları içermesi 
bakımından önemlidir. OMNIWeb arayüzü kullanılarak; IMF’nin güney bileşeni (Bz), güneş rüzgarı hızı, Dst ve 
proton yoğunluğu gibi anahtar parametreler belirli dönemler için indirilecek ve araştırma amaçlarına uygun olarak 
analiz edilecektir. 
 
Veri Toplama Süreci: 
 
 
Ara yüz Kullanımı: OMNIWeb arayüzünden, kullanıcıların ilgilendiği zaman aralığını günlük veya saatlik 
çözünürlükte belirlemeleri ve veri türlerini seçmeleri gerekmektedir. 
 
Zaman Aralığı Seçimi: Proje kapsamında kullanılacak verilerin içerdiği zaman dilimi, uzun süreli 
jeomanyetik değişimleri ve güneş aktivitesi koşullarını göz önünde bulundurarak, bir güneş döngüsünü 
(11 yıllık bir dönem) veya döngü içerisindeki seçilmiş birkaç yılı kapsayacak şekilde ayarlanacaktır. 


=== [SAYFA 6] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
6 
  
 
 
Yüksek Çözünürlüklü Veri İndirimi: Veri seti, IMF ve güneş rüzgarı parametreleri için 1 dakikalık veya 
5 dakikalık ortalama verilerle indirilecek olup, araştırmada analiz edilecek veri miktarını ve detayını 
optimize etmek amacıyla günlük veya saatlik çözünürlüğe uygun şekilde bölünecektir. 
 
İş Paketi 2: Veri Ön İşleme 
 
Bu aşamada, OMNIWeb veri setindeki eksik, aykırı veya anormal değerler tespit edilerek temizlenecektir. Veriler 
aşağıdaki şekilde ön işlemden geçirilecektir: 
 
1. 
Eksik Değerlerin Giderilmesi: Eksik veriler, interpolasyon veya uygun veri tamamlama yöntemleri 
kullanılarak tamamlanacaktır. 
2. 
Aykırı Değer Analizi: Veri setinde bulunan uç değerler (örneğin, Bz veya güneş rüzgarı hızında aşırı 
yüksek ya da düşük değerler), z-puanı yöntemiyle tespit edilip ayıklanacaktır. 
3. 
Normalizasyon: Verilerin farklı ölçeklerde olması durumunda tüm parametreler 
 𝑋𝑛𝑜𝑟𝑚=
𝑋−min (𝑋)
max(𝑋) −min (𝑋) 
formülü ile normalize edilecektir. 
Bu adımın amacı, veri setini analizler için tutarlı ve güvenilir bir hale getirmektir. 
 
İş Paketi 3: Veri Analizi 
 
Bu iş paketinde, veri setinin özelliklerini anlamak amacıyla keşifsel veri analizi yapılacaktır. Veri analizi aşağıdaki 
bileşenleri içermektedir: 
 
1. 
Özet İstatistiklerin Hesaplanması: Her bir parametre için ortalama (𝜇), medyan, standart sapma (𝜎) ve 
varyans (𝜎2) hesaplanacaktır. Bu özet istatistikler, veri setindeki genel eğilimleri gösterecektir. 
 
2. 
Görselleştirme: Verilerin zamana göre değişimini incelemek amacıyla çizgi grafikleri, histogramlar ve 
dağılım grafikleri oluşturulacaktır. Mevsimsel veya dönemsel değişiklikleri ortaya çıkarmak için veri 
kümesi alt gruplara ayrılarak incelenecektir. 
 
İş Paketi 4: Parametreler Arasındaki Korelasyon Analizi 
 
Jeomanyetik fırtına şiddeti ile güçlü bir ilişkiye sahip anahtar parametrelerin belirlenmesi amacıyla korelasyon 
analizleri yapılacaktır. Bu aşamada yapılacak işlemler: 
 
1. 
Korelasyon Katsayısının Hesaplanması: IMF’nin Bz bileşeni, güneş rüzgarı hızı ve Dst arasındaki 
korelasyon Pearson korelasyon katsayısı ile belirlenecektir: 
 
𝑟𝑥𝑦= ∑(𝑋−𝜇𝑥)(𝑌−𝜇𝑦)
√(𝑋−𝜇𝑥)2(𝑌−𝜇𝑦)2 
Bu analiz sonucunda, jeomanyetik fırtınaların şiddetini en güçlü şekilde belirleyen parametreler 
belirlenecektir. 
 
2. 
Korelasyon Matrisinin Oluşturulması: Tüm parametrelerin birbiriyle ilişkisini gösteren bir korelasyon 
matrisi oluşturulacak ve ilişkilerin gücü incelenecektir. 
 
İş Paketi 5: Doğrusal Regresyon Modelinin Geliştirilmesi 
 
Bu iş paketinde, anahtar parametrelerin (Bz, güneş rüzgarı hızı) jeomanyetik fırtına şiddetini (Dst) tahmin 
etmek amacıyla doğrusal regresyon modeli geliştirilecektir. Model aşağıdaki adımları içermektedir: 
 
1. 
Model Kurulumu: Doğrusal regresyon modeli, bağımlı değişken YY (Dst indeksi) ve bağımsız 
değişkenler 𝑋1(Bz bileşeni) ve 𝑋2(güneş rüzgarı hızı) olacak şekilde aşağıdaki formda oluşturulacaktır: 
 
𝑌= 𝛽0 + 𝛽1𝑋1 + 𝛽2𝑋2 + 𝜖. 
 
Burada 𝛽0 kesişim noktası, 𝛽1ve 𝛽2 regresyon katsayıları ve 𝜖 ise hata terimidir. 
 
2. 
Katsayıların Tahmini: En küçük kareler yöntemi (OLS) kullanılarak regresyon katsayıları tahmin 
edilecektir: 𝛽̂ = (𝑋𝑇𝑋)−1𝑋𝑇𝑌. 
3. 
Model Performansının Değerlendirilmesi: Model performansı, R-kare (𝑅2) ve kök ortalama kare hata 
(RMSE) ile değerlendirilecektir:  
𝑅2 = 1 −
∑(𝑌𝑖−𝑌̂𝑖)2
∑(𝑌𝑖−𝑌̅𝑖)2,     RMSE = √
1
𝑛∑(𝑌𝑖−𝑌̂𝑖)2. 


=== [SAYFA 7] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
7 
  
 
Regresyon modelinde, bağımlı ve bağımsız değişkenler proje amacına uygun olarak jeomanyetik fırtınaların 
şiddetini tahmin etmek için tanımlanacaktır. 
 
Bağımlı Değişken (Y): Bu proje kapsamında bağımlı değişken, jeomanyetik fırtına şiddetini gösteren Dst 
indeksi olacaktır. Dst indeksi, Dünya’nın manyetik alanında güneş aktiviteleri nedeniyle meydana gelen 
sapmaları ölçer ve jeomanyetik fırtınaların yoğunluğunu belirlemede yaygın olarak kullanılır. Dst değerindeki 
düşüşler, fırtına şiddetinin artması anlamına gelir, bu nedenle bu indeks jeomanyetik aktivitenin doğrudan bir 
göstergesi olarak modellenebilir. 
 
Bağımsız Değişkenler (X): Jeomanyetik fırtına şiddetini tahmin etmek için seçilen bağımsız değişkenler, güneş 
aktivitesini ve gezegenler arası manyetik alanı temsil eden parametrelerden oluşacaktır: 
 
o 
IMF'nin Güney Bileşeni (Bz): IMF (Gezegenler Arası Manyetik Alan) Bz bileşeni, jeomanyetik aktivite 
üzerinde güçlü bir etkiye sahip olan kritik bir parametredir. Özellikle Bz’nin negatif yönelimde olması, 
Dünya’nın manyetosferine enerji girişini artırarak jeomanyetik fırtına riskini yükseltir. 
 
o 
Güneş Rüzgarı Hızı: Güneş rüzgarı hızı, Dünya’nın manyetik alanı ile etkileşime giren enerji miktarını 
etkileyen önemli bir faktördür. Yüksek hızdaki güneş rüzgarları, manyetosferin sıkışmasına ve dolayısıyla 
jeomanyetik bozulmaların artmasına yol açabilir. 
 
Bu bağımsız değişkenlerin Dst indeksi üzerindeki etkilerini incelemek, jeomanyetik fırtına şiddetini tahmin eden 
bir model geliştirilmesine olanak sağlayacaktır. 
Doğrusal regresyon, hem teorik hem de pratik açıdan oldukça güçlü bir modelleme aracıdır (Draper, 1998; Kutner 
vd., 2005). Kutner vd (2005), bu modelin çoklu regresyon analizleri için nasıl uygulanabileceğine dair ayrıntılı bir 
kaynak sunarken, Montgomery vd (2021) doğrusal modellerin mühendislik ve bilimsel araştırmalarda yaygın 
olarak kullanıldığını göstermiştir. Ayrıca, Weisberg (2005) modelin varsayımları ve bu varsayımların ihlal edilmesi 
durumunda alınacak önlemler hakkında kapsamlı bir analiz sunar. 
İş Paketi 6: Sonuçların Değerlendirilmesi 
 
Analiz ve modelleme sonuçlarının değerlendirilmesi, güneş rüzgarı ve IMF parametrelerinin jeomanyetik fırtına 
şiddetini tahmin etme üzerindeki etkisini ortaya koyacaktır. Elde edilen bulgular, güneş rüzgarı hızı ve IMF’nin Bz 
bileşeni gibi parametrelerin Dst indeksindeki değişimleri ne ölçüde açıkladığını göstererek, bu parametrelerin 
fırtına şiddetini öngörme gücünü değerlendirecektir. Doğrusal regresyon modeli ile bağımsız değişkenlerin 
jeomanyetik fırtına şiddetini tahmin etme kapasitesi incelenecek ve modelin doğruluğu literatürdeki modellerle 
karşılaştırılarak tartışılacaktır. Bu analizlerin sonucunda, hangi uzay hava parametrelerinin jeomanyetik fırtına 
şiddetini daha doğru şekilde öngörebileceği belirlenerek, uzay hava tahminlerinin güvenilirliğini artırmaya yönelik 
çıkarımlar yapılacaktır. 
 
OMNIWeb veri setinin yüksek örnekleme hızı ve kapsamlı veri içeriği sayesinde, güneş rüzgarı ve IMF 
parametrelerinin zamana bağlı değişimlerinin detaylı analiz edilmesi mümkündür. Bu sayede, jeomanyetik 
fırtınaların zaman içindeki dinamiklerini hem ham veriler üzerinden hem de parametrik analizlerle incelemek 
mümkündür. Veri setinin içeriği, güneş aktivitesi kaynaklı jeomanyetik olayların Dünya üzerindeki etkilerini 
incelemeye yönelik istatistiksel analizler ve doğrusal regresyon modellemesi için uygundur. Parametrelerin farklı 
aktivite dönemlerindeki değişimlerini inceleyerek, jeomanyetik fırtına şiddetini etkileyen kritik güneş rüzgarı hızları 
ve IMF bileşenlerini belirlemek amaçlanmaktadır. Bu tasarım, uzay hava tahminlerinin doğruluğunu artırmak ve 
jeomanyetik fırtınaların teknolojik sistemler üzerindeki olumsuz etkilerini azaltmaya yönelik yeni modelleme 
stratejilerinin geliştirilmesine katkı sağlayacaktır. 
 
Bu yöntem ve analizler, uzay hava tahmini ve jeomanyetik fırtına çalışmalarında kullanılan yöntemleri temel alarak 
literatürdeki diğer çalışmalarla uyumlu pratik bir yaklaşım sunmaktadır (Richardson ve Cane, 2010; Gonzalez 
vd.,1994; Tsurutani vd. 1992; Zhang vd.,2007; Echer vd., 2008). 


=== [SAYFA 8] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI ARAŞTIRMA ÖNERİSİ FORMU 
 
 
 
8 
  
 
3 
 PROJE YÖNETİMİ  
 
3.1 İş- Zaman Çizelgesi 
 
Araştırma önerisinde yer alacak başlıca iş paketleri ve hedefleri, her bir iş paketinin hangi sürede gerçekleştirileceği, başarı ölçütü ve araştırmanın başarısına katkısı “İş-
Zaman Çizelgesi” doldurularak verilir. Literatür taraması, gelişme ve sonuç raporu hazırlama aşamaları, araştırma sonuçlarının paylaşımı, makale yazımı ve malzeme alımı 
ayrı birer iş paketi olarak gösterilmemelidir. 
Başarı ölçütü olarak her bir iş paketinin hangi kriterleri sağladığında başarılı sayılacağı açıklanır. Başarı ölçütü, ölçülebilir ve izlenebilir nitelikte olacak şekilde nicel veya 
nitel ölçütlerle (ifade, sayı, yüzde, vb.) belirtilir. 
 
 
İŞ-ZAMAN ÇİZELGESİ (*) 
         
İP 
No 
İş Paketlerinin Adı ve Hedefleri 
Kim(ler) Tarafından 
Gerçekleştirileceği 
Zaman Aralığı 
(1-12Ay) 
Başarı Ölçütü ve Projenin Başarısına Katkısı  
1 
Veri Toplama ve Zaman Aralığının 
Belirlenmesi:  
NASA’nın OMNIWeb veri tabanından 
IMF ve güneş rüzgarı verilerinin 
yüksek çözünürlükte indirilmesi ve 
uygun zaman aralığının seçilmesi. 
Yürütücü ve 
Danışman 
1 Ay 
Başarı Ölçütü: Veri setinin eksiksiz ve doğru şekilde 
toplanması, güneş aktivitesinin yoğun olduğu dönemlerini 
içermesi. 
Katkısı: Çalışmanın analiz süreci için kapsamlı ve değerli 
bir veri temeli oluşturulması. 
2 
Veri Ön İşleme:  
Eksik, aykırı ve anormal değerlerin 
temizlenmesi ve verilerin normalize 
edilmesi. 
Yürütücü ve 
Danışman 
1 Ay 
Başarı Ölçütü: Temizlenmiş, sürekli, analiz için tutarlı ve 
normalize edilmiş bir veri setinin oluşturulması. 
Katkısı: Veri setinin güvenilir hale getirilerek analiz 
süreçlerinin sağlıklı yürütülmesini sağlaması. 
3 
Veri Analizi:  
Keşifsel veri analizi ile özet 
istatistiklerin hesaplanması ve 
görselleştirilmesi. 
Yürütücü ve 
Danışman 
3 Ay  
Başarı Ölçütü: Parametrelerin istatistiklerinin doğru 
hesaplanması ve görsellerle desteklenmesi. 
Katkısı: Parametrelerin özelliklerinin anlaşılması ve 
analizlerin yönlendirilmesi. 
4 
Korelasyon Analizi:  
IMF Bz, güneş rüzgarı hızı ve Dst 
arasındaki 
ilişkilerin 
korelasyon 
katsayısı ile belirlenmesi. 
Yürütücü ve 
Danışman 
3 Ay 
Başarı Ölçütü: Korelasyon matrisinin oluşturulması ve en 
güçlü ilişkiye sahip parametrelerin belirlenmesi. 
Katkısı: Jeomanyetik fırtınaların şiddetini etkileyen kritik 
parametrelerin tanımlanması. 
5 
Doğrusal 
Regresyon 
Modeli 
Geliştirilmesi:  
Anahtar parametrelerle Dst indeksini 
tahmin eden modelin oluşturulması 
ve değerlendirilmesi. 
Yürütücü ve 
Danışman 
3 Ay 
Başarı Ölçütü: 𝑅2 ve RMSE değerleri ile başarılı bir model 
performansının elde edilmesi. 
Katkısı: Jeomanyetik fırtına şiddetini tahmin eden 
güvenilir bir modelin geliştirilmesi. 


=== [SAYFA 9] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI ARAŞTIRMA ÖNERİSİ FORMU 
 
 
 
9 
  
 
6 
Sonuçların 
Değerlendirilmesi: 
Analiz 
sonuçlarının 
literatürle 
karşılaştırılması 
ve 
kritik 
parametrelerin 
tahmin 
gücünün 
değerlendirilmesi. 
Yürütücü ve 
Danışman 
 1 Ay 
Başarı Ölçütü: Bulguların literatürle uyumlu olması ve 
uzay hava tahminleri için öneriler sunulması. 
Katkısı: Uzay hava tahminlerinin doğruluğunu artırmaya 
yönelik çıkarımlar yapılması. 
 
 
(*) Çizelgedeki satırlar ve sütunlar gerektiği kadar genişletilebilir ve çoğaltılabilir.


=== [SAYFA 10] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
10 
  
 
 
3.2 Risk Yönetimi 
   Araştırmanın başarısını olumsuz yönde etkileyebilecek riskler ve bu risklerle karşılaşıldığında araştırmanın 
başarıyla yürütülmesini sağlamak için alınacak tedbirler (B Planı) ilgili iş paketleri belirtilerek ana hatlarıyla aşağıdaki 
Risk Yönetimi Tablosu’nda ifade edilir. B planlarının uygulanması araştırmanın temel hedeflerinden sapmaya yol 
açmamalıdır. 
 
                                                       RİSK YÖNETİMİ TABLOSU* 
İP 
No 
En Önemli Riskler 
Risk Yönetimi (B Planı) 
1 
Belirlenen Güneş Dögüsün’deki verideki 
parametreler arasında bir korelasyonun 
çıkmaması risk faktörüdür. 
Veri için yeni bir tarih aralığı (başka bir Güneş 
Döngüsü ) belirlenerek analiz yapılacaktır. 
2 
Linear regression modelinin çalışmaması ve 
arzu edilen uzun vadeli tahmin modelinin hata 
payının yüksek çıkması bir risk faktörüdür. 
Yeni bir modelleme yöntemi denenmesi, gerektiği 
takdirde 
modelleme 
için 
yapay 
zeka 
algoritmalarından yararlanılması. 
   (*) Tablodaki satırlar gerektiği kadar genişletilebilir ve çoğaltılabilir. 
 
3.3. Araştırma Olanakları 
 
Bu bölümde projenin yürütüleceği kurum ve kuruluşlarda var olan ve projede kullanılacak olan altyapı/ekipman 
(laboratuvar, araç, makine-teçhizat, vb.) olanakları belirtilir. 
 
ARAŞTIRMA OLANAKLARI TABLOSU (*) 
 
Kuruluşta Bulunan Altyapı/Ekipman Türü, Modeli 
(Laboratuvar, Araç, Makine-Teçhizat, vb.) 
Projede Kullanım Amacı 
 
 
 
 
 
 
 (*) Tablodaki satırlar gerektiği kadar genişletilebilir ve çoğaltılabilir. 
 
4. 
YAYGIN ETKİ 
 
      Önerilen çalışma başarıyla gerçekleştirildiği takdirde araştırmadan elde edilmesi öngörülen ve beklenen yaygın 
etkilerin neler olabileceği, diğer bir ifadeyle yapılan araştırmadan ne gibi çıktı, sonuç ve etkilerin elde edileceği 
aşağıdaki tabloda verilir. 
 
ARAŞTIRMA ÖNERİSİNDEN BEKLENEN YAYGIN ETKİ TABLOSU 
Yaygın Etki Türleri 
Önerilen Araştırmadan Beklenen Çıktı, Sonuç ve 
Etkiler 
Bilimsel/Akademik  
(Makale, Bildiri, Kitap Bölümü, Kitap) 
Önerilen 
araştırmadan 
faydalanılarak 
yapılacak 
çalışmalar ile uluslararası konferans sunumları ve 
indeksli 
dergilerde 
makale 
yayınlanması 
planlanmaktadır. 
Ekonomik/Ticari/Sosyal 
(Ürün, Prototip, Patent, Faydalı Model, Üretim İzni, 
Çeşit Tescili, Spin-off/Start- up Şirket, Görsel/İşitsel 
Arşiv, Envanter/Veri Tabanı/Belgeleme Üretimi, Telife 
Konu Olan Eser, Medyada Yer Alma, Fuar, Proje 
Pazarı, Çalıştay, Eğitim vb. Bilimsel Etkinlik, Proje 
Sonuçlarını Kullanacak Kurum/Kuruluş, vb. diğer 
yaygın etkiler) 
Bu araştırma, jeomanyetik fırtınaların şiddetini daha 
doğru tahmin etmek amacıyla geliştirilecek bir modelin 
temelini oluşturacaktır. IMF büyüklüğü ve güneş rüzgarı 
hızı gibi parametreleri kullanarak geliştirilecek bu model, 
uzay hava tahminlerinin doğruluğunu artırarak, kritik 
altyapıların 
korunmasına, 
ekonomik 
kayıpların 
önlenmesine 
ve 
ülkemizin 
uzay 
teknolojilerindeki 
yetkinliklerinin artmasına katkı sağlayacaktır. Elde edilen 
sonuçlar, uluslararası bilim camiası ile paylaşılarak, 


=== [SAYFA 11] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
11 
  
 
Ülkemizin bu alandaki prestijini yükseltecek ve yeni iş 
birliklerine zemin hazırlayacaktır. 
Araştırmacı Yetiştirilmesi ve Yeni Proje(ler) 
Oluşturma  
(Yüksek Lisans/Doktora Tezi, Ulusal/Uluslararası Yeni 
Proje) 
Gezegenler Arası Manyetik Alan ve Güneş Rüzgarlarının 
jeomanyetik fırtınalara etkisi bilinmektedir. Araştırma 
önerisinin sonuçları ile elde edilen modellerin uzay hava 
tahmini araştırmalarına katkı sağlaması ve başka 
mühendislik alanları ile disiplinler arası projeler yapılması 
beklenmektedir. Ayrıca proje yürütücüsünün akademik 
gelişimlerine katkı sağlayarak lisansüstü çalışmalarına 
temel oluşturacaktır. 
 
 
5. BÜTÇE TALEP ÇİZELGESİ 
Bütçe Türü 
 Talep Edilen 
Bütçe Miktarı 
(TL) 
Talep Gerekçesi 
Sarf Malzeme 
 
 
Makina/Teçhizat 
(Demirbaş) 
 
 
Hizmet Alımı 
 
 
Ulaşım 
9000 
Bu çalışmadan elde edilecek sonuçların aşağıda belirtilen kongrelerde 
sunulması planlanmaktadır. Bu iki kongreye katılım sağlamak amacıyla 
ulaşım bütçesi talep edilmektedir: 
 
1) 
24- 25 Temmuz 2025 tarihinde Lefkoşa, Kıbrıs'ta düzenlenecek 
olan International Conference on Geomagnetic Storms and Space 
Weather (ICGSSW-25)  
https://iser.org.in/conf/index.php?id=3012510  
 
 
2) 
6-7 Şubat 2025 tarihinde, Prag’da düzenlenecek olan International 
Conference on Geomagnetic Storms and Space Weather 
(ICGSSW-25) 
https://www.sciencecite.com/event/index.php?id=2672840  
TOPLAM 
9000 
 
NOT: Bütçe talebiniz olması halinde hem bu tablonun hem de TÜBİTAK Yönetim Bilgi Sistemi (TYBS) başvuru 
ekranında karşınıza gelecek olan bütçe alanlarının doldurulması gerekmektedir. Yukardaki tabloda girilen bütçe 
kalemlerindeki rakamlar ile, TYBS başvuru ekranındaki rakamlar arasında farklılık olması halinde TYBS ekranındaki 
veriler dikkate alınır ve başvuru sonrasında değiştirilemez. 
 
6. BELİRTMEK İSTEDİĞİNİZ DİĞER KONULAR 
Sadece araştırma önerisinin değerlendirilmesine katkı sağlayabilecek bilgi/veri (grafik, tablo, vb.) eklenebilir.  
 
 
 
 
 
 
 
  


=== [SAYFA 12] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
12 
  
 
 
7. EKLER 
 
EK-1:  KAYNAKLAR 
 
Akasofu, S. I. (1983). Solar-wind disturbances and the solar wind-magnetosphere energy coupling function. 
Space Science Reviews, 34(2), 173-183. 
 
Cowley, S. W. (1995). The Earth's magnetosphere: A brief beginner's guide. Eos, Transactions American 
Geophysical Union, 76(51), 525-529. 
 
Draper, N. R. (1998). Applied regression analysis. McGraw-Hill. Inc. 
 
Echer, E., Gonzalez, W. D., Tsurutani, B. T., & Gonzalez, A. C. (2008). Interplanetary conditions causing 
intense geomagnetic storms (Dst≤− 100 nT) during solar cycle 23 (1996–2006). Journal of Geophysical 
Research: Space Physics, 113(A5). 
 
Gonzalez, W. D., Joselyn, J. A., Kamide, Y., Kroehl, H. W., Rostoker, G., Tsurutani, B. T., & Vasyliunas, V. M. 
(1994). What is a geomagnetic storm?.Journal of Geophysical Research: Space Physics, 99(A4), 5771-5792. 
 
Howard, R. A., Sheeley Jr, N. R., Koomen, M. J., & Michels, D. J. (1985). Coronal mass ejections: 1979–1981.  
Journal of Geophysical Research: Space Physics, 90(A9), 8173-8191. 
 
Joselyn, J. A., & McIntosh, P. S. (1981). Disappearing solar filaments: A useful predictor of geomagnetic 
activity. Journal of Geophysical Research: Space Physics, 86(A6), 4555-4564. 
 
  Kaushik, S.C. and Shrivastava, P.K., Influence of magnetic clouds on interplanetary features, Indian Journal 
of Physics, 74 B (2), 2000, 159 - 162. 
 
Kutner, M. H., Nachtsheim, C. J., Neter, J., & Li, W. (2005). Applied linear statistical models. McGraw-hill. 
 
  Lakhina, G. S. (1994). Solar wind-magnetosphere-ionosphere coupling and chaotic dynamics. Surveys in 
geophysics, 15, 703-754. 
 
Mansilla, G. A. (2008). Solar wind and IMF parameters associated with geomagnetic storms with Dst<-50 nT. 
Physica Scripta, 78(4), 045902. 
 
Montgomery, D. C., Peck, E. A., & Vining, G. G. (2021). Introduction to linear regression analysis. John Wiley 
& Sons. 
 
Rathore, B. S., Kaushik, S. C., Firoz, K. A., Gupta, D. C., Shrivastava, A. K., Parashar, K. K., & Bhaduriya, R. 
M. (2011). A correlative study of geomagnetic storms associated with solar wind and IMF features during solar 
cycle 23. International Journal of Applied Physics and Mathematics, 1(2), 149. 
 
Richardson, I. G., & Cane, H. V. (2010). Near-Earth interplanetary coronal mass ejections during solar cycle 
23 (1996–2009): Catalog and summary of properties. Solar Physics, 264, 189-237. 
 
Sabbah, I. (2000). The influence of transient solar-wind events on the cosmic-ray intensity modulation. 
Canadian Journal of Physics, 78(4), 293-302. 
 
Tsurutani, B. T., Gonzalez, W. D., Gonzalez, A. L. C., Tang, F., Lee, Y. T., & Okada, M. (1992). Interplanetary 
origin of geomagnetic activity in the declining phase of the solar cycle. Journal of Geophysical Research: Space 
Physics, 97(A8), 11227-11233. 
 
Weisberg, S. (2005). Applied linear regression. 
 
Yeh, K. C., Lin, K. H., & Conkright, R. O. (1992). The global behavior of the March 1989 ionospheric storm. 
Canadian Journal of Physics, 70(7), 532-543. 
 
Zhang, J., Richardson, I. G., Webb, D. F., Gopalswamy, N., Huttunen, E., Kasper, J. C., ... & Zhukov, A. N. 
(2007). Solar and interplanetary sources of major geomagnetic storms (Dst≤− 100 nT) during 1996–2005. 
Journal of Geophysical Research: Space Physics, 112(A10). 
