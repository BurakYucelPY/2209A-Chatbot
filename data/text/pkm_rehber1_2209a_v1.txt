

=== [SAYFA 1] ===
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
ÜNİVERSİTE ÖĞRENCİLERİ İÇİN 2209-A 
BAŞVURU FORMU HAZIRLAMA REHBERİ 
 
 
 
 
 
 
 
 
 
 
 
 
 
 
Hazırlayan 
Proje Koordinasyon Uygulama ve Araştırma Merkezi  
Nisan 2025 
 


=== [SAYFA 2] ===
Bingöl Üniversitesi Proje Koordinasyon Uygulama ve Araştırma Merkezi 
Proje Koordinasyon Uygulama ve Araştırma Merkezi (PKM), üniversitemiz bünyesindeki 
akademik personel ve öğrencilerin bilimsel araştırma ve geliştirme faaliyetlerini 
desteklemek amacıyla kurulmuştur. Merkezimizin temel misyonu; ulusal ve uluslararası 
düzeyde sunulan hibe, fon ve destek programlarından üniversitemizin azami düzeyde 
yararlanmasını sağlamak ve araştırma süreçlerinin her aşamasında nitelikli rehberlik 
sunmaktır. 
PKM, yalnızca akademik personelimize değil, aynı zamanda proje kültürünü benimsemeleri 
amacıyla önlisans, lisans ve lisansüstü düzeyde eğitim gören öğrencilerimize de 
danışmanlık hizmeti sunmaktadır. Proje fikrinin geliştirilmesinden başvuru dosyasının 
hazırlanmasına, bütçe planlamasından yürütme ve raporlama süreçlerine kadar hem 
öğrenci hem akademisyen odaklı bütüncül bir destek anlayışıyla faaliyetlerini 
sürdürmektedir. 
 
Merkezimizin güncel duyurularını, eğitim ve destek programlarını takip etmek için bizi sosyal 
medya hesaplarımızdan takip edebilirsiniz. 
 
    
 
 
 


=== [SAYFA 3] ===
TÜBİTAK–2209/A Üniversite Öğrencileri Araştırma Projeleri Destekleme Programı  
TÜBİTAK–2209/A Programı, Türkiye'deki üniversitelerde öğrenim görmekte olan önlisans ve 
lisans öğrencilerinin araştırma yapma kültürünü benimsemelerini, bilimsel düşünme 
becerilerini geliştirmelerini ve kendi araştırmalarını bağımsız bir şekilde planlayıp 
yürütebilmelerini teşvik etmek amacıyla oluşturulmuştur. Bu program kapsamında, 
öğrenciler tarafından hazırlanan araştırma projelerine çeşitli kalemlerde maddi destek 
sağlanmaktadır.  
Destek kapsamında karşılanabilecek harcamalar şunlardır: 
• 
Araştırmanın gerçekleştirilmesi için gerekli makine ve teçhizat alımları, 
• 
Deneysel süreçte kullanılacak sarf malzemeleri, 
• 
Proje kapsamında ihtiyaç duyulan seyahat giderleri (örneğin örnek toplama gezileri), 
• 
Uzmanlık gerektiren işlemler için hizmet alımı giderleri. 
Ancak program bütçesi kapsamında desteklenmeyen bazı harcama kalemleri de 
bulunmaktadır. Kongre veya konferans katılım ücretleri, akademik yayın ve patent 
başvurusu ücretleri, konaklama masrafları ve gündelik (yeme–içme) giderleri, 2209/A 
destek kapsamı dışındadır ve proje bütçesine dahil edilemez. 
Bu destek programı sayesinde öğrencilerin bilimsel araştırmalarla erken yaşta tanışmaları 
ve bu süreçte akademik danışmanları eşliğinde nitelikli çalışmalar yürütmeleri 
hedeflenmektedir. Program aynı zamanda araştırma temelli öğrenmeyi teşvik ederek 
öğrencilerin kariyerlerine güçlü bir temel kazandırmayı amaçlamaktadır. 
 
Daha fazla bilgi için programın internet sayfasını ziyaret edebilirsiniz. 
 
 
 
 
 
 


=== [SAYFA 4] ===
Üniversite Öğrencileri için 2209-A Başvuru Formu Hazırlama Rehberi 
Bu rehber, Bingöl Üniversitesi Proje Koordinasyon Merkezi (PKM) tarafından, TÜBİTAK–
2209/A Üniversite Öğrencileri Araştırma Projeleri Destekleme Programı kapsamında 
başvuru yapacak öğrencilerimize yol göstermek amacıyla hazırlanmıştır. Rehberin temel 
amacı, proje öneri formunun daha etkili, anlaşılır ve bilimsel kurallara uygun bir şekilde 
doldurulmasına destek olmaktır. 
Üniversite öğrencilerinin araştırma kültürünü erken dönemde kazanması, bilimsel düşünme 
becerilerini geliştirmesi ve kendi projelerini yürütme deneyimi elde etmesi hem akademik 
gelişimleri hem de kariyer planlamaları açısından büyük önem taşımaktadır. Bu bağlamda 
TÜBİTAK–2209/A programı, öğrencilerimize özgün fikirlerini bilimsel bir çerçevede hayata 
geçirme fırsatı sunmaktadır. 
Bu rehberde, proje öneri formunun her bir bölümü ayrıntılı olarak açıklanmakta, dikkat 
edilmesi gereken hususlar, yaygın yapılan hatalar ve etkili yazım önerileriyle birlikte 
örneklerle desteklenmektedir. Böylece başvuru sürecinin daha kolay anlaşılır ve erişilebilir 
hale getirilmesi hedeflenmiştir. 
Bilimsel proje üretme kültürünün üniversitemizde yaygınlaştırılması ve nitelikli başvuru 
sayısının artırılması yolunda bir katkı sunması temennisiyle; rehberin hazırlanmasında 
emeği geçen tüm akademik personelimize teşekkür eder, başvuruda bulunacak öğrenci ve 
danışmanlarımıza başarılar dileriz. 
 
 
Proje Koordinasyon Uygulama ve Araştırma Merkezi 
 
 
 
Hazırlık/Güncelleme 
Son Kontrol 
Tarih 
Not 
Dr. Öğr. Üyesi Ramazan Gündoğdu 
Dr. Öğr. Üyesi Ramazan Gündoğdu 
Dr. Öğr. Üyesi Aydın Sever 
21.04.2025 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 


=== [SAYFA 5] ===
 
 
 
 
 
 
 
 
 
 
 
 
 
 
 
TÜBİTAK–2209-A ÜNİVERSİTE ÖĞRENCİLERİ ARAŞTIRMA 
PROJELERİ DESTEĞİ PROGRAMI 
 
Başvuru formunun Arial 9 yazı tipinde, her bir konu başlığı altında verilen açıklamalar göz önünde 
bulundurularak hazırlanması ve ekler hariç toplam 20 sayfayı geçmemesi beklenir (Alt sınır 
bulunmamaktadır). Değerlendirme araştırma önerisinin özgün değeri, yöntemi, yönetimi ve yaygın etkisi 
başlıkları üzerinden yapılacaktır. 
 
ARAŞTIRMA ÖNERİSİ FORMU 
 
 
 
 
 
 
 
 
 
 
 
 
 
 
 
.....Yılı 
 
… Dönem Başvurusu
Programa başvurduğunuz yıl 
– örnek: 2025 Yılı 
Proje başvurunuzun ön değerlendirme aşamasında reddedilmemesi için, biçimsel kurallara 
eksiksiz şekilde uymanız gerekmektedir. Aksi durumda, projeniz bilimsel değerlendirmeye 
alınmadan elenecektir. Başarılı proje başvuruları, genellikle açık, öz ve hedef odaklı metinlerle 
hazırlanır.  
 
Programa başvurduğunuz 
dönem 
– örnek: 1. Dönem 
Başvurusu 
 


=== [SAYFA 6] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
6 
  
 
A. GENEL BİLGİLER 
 
Başvuru Sahibinin Adı Soyadı:  
Proje yürütücüsü olarak yalnızca bir önlisans/lisans öğrencisi yazılmalıdır. Diğer ekip üyeleri 
BİDEB sisteminde ‘Araştırmacı’ olarak eklenir. Yürütücü, açık öğretim veya hazırlık öğrencisi 
olamaz. Proje yürütücüsü, araştırma sürecinin planlanmasından uygulanmasına, verilerin 
toplanmasından raporlanmasına kadar tüm aşamalardan sorumludur. Başvuru, yürütme ve 
sonuç raporu süreçlerini danışmanı ile birlikte koordine eder. 
Araştırma Önerisinin Başlığı: 
Bilimsel terimler sade ve doğru kullanılmalı, başlık 10–15 kelimeyi geçmemeli, mümkünse 
yöntem veya hedef içerikli ifadeler yer almalıdır. Örnek: 
"Doğu Anadolu Bölgesi'nde Yetişen X Bitkisinin Antibakteriyel Etkisinin İncelenmesi" 
"Laktik Asit Bakterilerinin Gıda Koruma Amaçlı Kullanım Potansiyelinin Değerlendirilmesi" 
"Mekanik Olarak Yüklenmiş Kompozit Malzemelerin Mikroyapı Analizi" 
"Meme Kanseri Hücrelerinde Y Zatürre İlacının Apoptotik Etkileri" 
"Yapay Zekâ Destekli Görüntü İşleme ile Göz Hastalıklarının Erken Teşhisi" 
"Bingöl Yöresine Özgü Propolis Örneklerinin Antioksidan Kapasitelerinin Karşılaştırılması" 
Danışmanın Adı Soyadı: 
Projenize akademik danışmanlık yapacak öğretim elemanının adını ve unvanını yazmalısınız. 
Araştırmanın Yürütüleceği Kurum/Kuruluş: 
Bingöl Üniversitesi yazmalısınız. 
 
 
ÖZET 
 
     Türkçe özetin araştırma önerisinin (a) özgün değeri, (b) yöntemi, (c) yönetimi ve (d) yaygın etkisi hakkında bilgileri 
kapsaması beklenir. Bu bölümün en son yazılması önerilir.  
 
Özet 
Proje özeti, araştırma önerisinin genel çerçevesini kısa, açık ve etkili bir şekilde sunmalı, en az 
25 en fazla 450 kelime olmalıdır. TÜBİTAK formatına uygun bir özette aşağıdaki unsurlar 
mutlaka yer almalıdır: 
(a) Özgün Değer: Projenin neden önemli olduğu, bilimsel veya toplumsal olarak ne tür yenilik 
sunduğu, 
(b) Yöntem: Hangi tekniklerin, materyallerin veya analiz araçlarının kullanılacağı, 
(c) Yönetim: Proje sürecinin nasıl planlandığı, kimlerin hangi görevleri üstleneceği, 
(d) Yaygın Etki: Elde edilecek sonuçların kimleri, hangi alanları ya da toplumsal kesimleri nasıl 
etkileyeceği. 
Örnek: 
[Özgün Değer] Bu proje, kanser hücrelerinde sıkça aktive olan PI3K/AKT/mTOR sinyal yolağını 
hedef alan yeni sentezlenmiş bir küçük molekül inhibitörün antikanser etkinliğinin in vitro 
düzeyde değerlendirilmesini amaçlamaktadır. PI3K/AKT/mTOR yolakları, birçok solid tümörde 
hücre proliferasyonu, hayatta kalma ve kemoterapi direncinde kritik rol oynamakta olup, bu 
yolun seçici olarak hedeflenmesi mevcut tedavilere alternatif oluşturabilecek potansiyele 
sahiptir. Projenin özgünlüğü, literatürde daha önce çalışılmamış, yeni yapısal özellikler taşıyan 
bir molekülün ilk kez biyolojik etkilerinin analiz edilecek olmasıdır.  
 


=== [SAYFA 7] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
7 
  
 
[Yöntem] Çalışma kapsamında, söz konusu inhibitör molekül kimyasal sentez ekibi tarafından 
sağlanacak ve karakterizasyonu tamamlanmış şekilde araştırmaya dâhil edilecektir. Molekülün 
sitotoksik etkisi, insan meme kanseri hücre hattı (MCF-7) kullanılarak WST-1 hücre canlılığı 
testi ile değerlendirilecektir. Ayrıca, hücre morfolojisi standart ışık mikroskobu ile 
gözlemlenecek; erken/late apoptotik yanıtları anlamak amacıyla akridin oranj/etidyum bromid 
(AO/EB) boyama yöntemi uygulanacaktır. Elde edilen veriler SPSS veya GraphPad Prism 
yazılımları ile analiz edilecek ve istatistiksel olarak anlamlılık değerlendirilecektir. 
[Yönetim] Proje, yürütücü öğrenci tarafından Bingöl Üniversitesi Moleküler Kanser Biyolojisi 
Laboratuvarı’nda gerçekleştirilecektir. Akademik danışman desteğiyle proje tasarımı, hücre 
kültürü çalışmaları, veri analizi ve raporlama süreçleri koordineli şekilde yürütülecektir. 
Malzeme ve cihaz altyapısı mevcut olup, planlama 6 aylık sürece uygun olarak 
yapılandırılmıştır.  
[Yaygın Etki] Projenin bilimsel çıktıları, yeni bir inhibitör molekülün kanser biyolojisi bağlamında 
potansiyelini ortaya koyarak hedefe yönelik tedavilere katkı sağlama potansiyeline sahiptir. 
Uzun vadede, ilaca dirençli kanserlerde alternatif yaklaşımların geliştirilmesine bilimsel zemin 
hazırlaması beklenmektedir. Ayrıca, bu araştırma lisans düzeyindeki bir öğrencinin ileri düzey 
hücre kültürü teknikleriyle tanışmasını sağlayarak araştırma kültürünün gelişmesine katkıda 
bulunacaktır. Elde edilen sonuçların, ulusal/uluslararası öğrenci kongrelerinde sunulması 
planlanmaktadır.  
Anahtar Kelimeler: az az 3, en fazla 5 kelime yazılmalı ve kelimeler arasına virgül konulmalıdır. 
Anahtar kelimeler, araştırma konusunun temel kavramlarını yansıtmalı, spesifik ve literatürde 
yaygın olarak kullanılan terimler seçilmeli, kısa, anlamlı ve uyumlu olmalıdır. 
Örnek: “küçük molekül inhibitör”, “kanser biyolojisi”, “apoptoz”, “triple negatif meme kanseri” 
 
 
1. ÖZGÜN DEĞER  
 
 1.1. Konunun Önemi, Araştırma Önerisinin Özgün Değeri ve Araştırma Sorusu/Hipotezi 
 
Araştırma önerisinde ele alınan konunun kapsamı ve sınırları ile önemi literatürün eleştirel bir değerlendirmesinin 
yanı sıra nitel veya nicel verilerle açıklanır. 
 
Özgün değer yazılırken araştırma önerisinin bilimsel değeri, farklılığı ve yeniliği, hangi eksikliği nasıl gidereceği 
veya hangi soruna nasıl bir çözüm geliştireceği ve/veya ilgili bilim veya teknoloji alan(lar)ına kavramsal, kuramsal 
ve/veya metodolojik olarak ne gibi özgün katkılarda bulunacağı literatüre atıf yapılarak açıklanır.  
  
Önerilen çalışmanın araştırma sorusu ve varsa hipotezi veya ele aldığı problem(ler)i açık bir şekilde ortaya konulur. 
 
Bu bölüm üç temel amacı aynı anda yerine getirmelidir: 
1. Çalışmanın neden önemli olduğunu açıklamak, 
2. Literatürdeki boşluğu ya da ihtiyacı ortaya koymak ve önerilen çalışmanın buna nasıl özgün 
bir katkı sağlayacağını göstermek, 
3. Net bir araştırma sorusu veya hipotez belirlemek. 
1. Konunun Önemi 
Neden bu konu çalışılmalı? Giriş kısmında, araştırma konusunun bilimsel, teknolojik veya 
toplumsal önemi açıkça belirtilmelidir. Literatürün eleştirel bir özeti sunulmalı: “X çalışmaları 
bu alanda ilerleme sağlamış olsa da Y yönüyle sınırlı kalmıştır.” Gerekirse istatistiksel veriler, 
güncel araştırmalar veya toplumda gözlemlenen sorunlar ile desteklenmelidir. 


=== [SAYFA 8] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
8 
  
 
2. Özgün Değer 
Bu kısımda en az 350 karakter kullanılarak şu sorulara yanıt verilmelidir: 
• 
Bu proje mevcut bilgiye ne ekleyecek? 
• 
Alandaki hangi boşluğu dolduracak? 
• 
Hangi bilimsel/teknolojik soruna çözüm getirecek? 
• 
Kavramsal, kuramsal veya metodolojik olarak hangi yeniliği sunuyor? 
Kavramsal Yenilik Nedir? Bir konuya farklı bir bakış açısı getirme, yeni bir kavram ortaya koyma 
ya da var olan kavramları yeni bir çerçevede ele alma anlamına gelir. Örnek: “Kanser hücrelerini 
sadece büyüme yönünden değil, aynı zamanda çevresel streslere yanıtları açısından da 
incelemek” yeni bir kavramsal yaklaşımdır. 
Kuramsal Yenilik Nedir? Yeni bir teori (kuram) geliştirmek, var olan bir teoriyi genişletmek veya 
yeni bir bağlamda uygulamak anlamına gelir. Örnek: “Apoptozla ilgili klasik hücre ölüm 
teorisine, oksidatif stresin aracılık ettiğini öne süren yeni bir model önermek” bir kuramsal 
yeniliktir. 
Metodolojik Yenilik Nedir? Bir sorunu araştırmak için yeni bir yöntem, teknik veya analiz 
yaklaşımı geliştirmektir. Bu yenilik, var olan yöntemlerin iyileştirilmesi ya da farklı alanlardan 
uyarlanması şeklinde de olabilir. Örnek: Hücre canlılığını değerlendirmek için klasik MTT testi 
yerine, daha hızlı sonuç veren yeni bir floresan bazlı analiz tekniği kullanmak metodolojik bir 
yeniliktir. 
Bu bölümde ayrıca, TÜBİTAK kurallarına uygun bir şekilde literatüre atıf yapılmalıdır. Örnek: 
“Literatürde X çalışmaları [Gundogdu vd., 2015], bu konuyu A düzeyinde ele almıştır; ancak B 
boyutu çoğunlukla göz ardı edilmiştir. Bu proje, B boyutunu odak alarak yeni bir bakış açısı 
sunmaktadır.” Bu bölümde, “Bu çalışma, ilk kez...”, “daha önce incelenmemiş...”, “yeni bir 
yöntemle...” gibi özgünlük ifadeleri kullanılabilir. 
3. Araştırma Sorusu ve Hipotez 
Bu bölümde çalışmanın temel araştırma sorusu açık, sade ve ölçülebilir biçimde 
tanımlanmalıdır. Varsa hipotez(ler) de net olarak belirtilmeli. Sorular/hipotezler, neden-sonuç 
ilişkisi, karşılaştırma, etki analizi gibi unsurlar içermelidir. 
Hipotez, bir araştırma sırasında test edilmek üzere ortaya atılan tahmindir. Bilimsel bir problemi 
çözmek için öne sürülen, deney veya gözlemle doğrulanabilecek bir açıklamadır.  
Null (Sıfır) Hipotezi Nedir? 
Null hipotezi (H₀), araştırmada test edilen değişkenler arasında hiçbir fark, ilişki veya etki 
olmadığını savunan varsayımdır. İstatistiksel testlerde önce null hipotezi sınanır. 
• 
Hipotez (H₁): "Bir etki/ilişki var." 
• 
Null hipotezi (H₀): "Etki/ilişki yok." 
Araştırmalar genellikle null hipotezin reddedilip reddedilemeyeceğini test ederek sonuçlanır. 
Eğer veriler null hipotezi çürütecek kadar güçlü ise, alternatif hipotez desteklenir. 
Örnek senaryo: 
Araştırma Konusu: Bir lisans öğrencisi, yerel bir bitkiden elde edilen ekstraktın insan meme 
kanseri hücreleri (MCF-7) üzerindeki etkisini araştırmak istiyor. 
Araştırma Sorusu: “Bu bitki ekstraktı, MCF-7 hücrelerinin canlılığını azaltır mı?” 
Hipotez (H₁): Bitki ekstraktı, MCF-7 kanser hücrelerinin canlılığını anlamlı düzeyde azaltır. 
(Yani bir etki vardır). 


=== [SAYFA 9] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
9 
  
 
Null (Sıfır) Hipotezi (H₀): Bitki ekstraktı, MCF-7 kanser hücrelerinin canlılığını etkilemez. 
(Yani hiçbir fark yoktur, etkisizdir). 
Deney: Öğrenci, bir grup hücreyi ekstrakta maruz bırakır, diğer grubu kontrol grubu olarak bırakır. 
WST-1 testi ile hücre canlılığını ölçer. 
Sonuçlar: Eğer analiz sonucunda ekstrakta maruz kalan hücrelerde anlamlı düzeyde canlılık 
azalması gözlenirse, null hipotez reddedilir ve alternatif hipotez (H₁) desteklenir. Ancak eğer iki 
grup arasında istatistiksel olarak anlamlı bir fark yoksa, o zaman null hipotez reddedilemez ve 
“bu ekstraktın MCF-7 hücreleri üzerinde anlamlı bir etkisi yoktur” sonucuna varılır. 
 
 
 
1.2. Amaç ve Hedefler 
    
Araştırma önerisinin amacı ve hedefleri açık, ölçülebilir, gerçekçi ve araştırma süresince ulaşılabilir nitelikte olacak 
şekilde yazılır. 
 
Bu bölüm de en az 350 karakter ile ifade edilmelidir. 
1. Amaç (Genel Hedef) 
Bu projenin temel amacı nedir? Tek ve açık bir cümle ile ifade edilmeli ve projenin “neden 
yapıldığını” 
anlatılmalıdır. 
Örnek: 
Bir 
projenin 
amaç 
cümlesi 
genelde, 
“...etkisini 
değerlendirmek/araştırmak”, “...özelliğini incelemek”, “...belirlemek” gibi ifadelerle biter.  
2. Hedefler (Özel Hedefler / Alt Hedefler) 
• 
Amaca ulaşmak için yapılacak ölçülebilir adımlardır. 
• 
Net, gerçekçi, zamana uygun ve proje süresince ulaşılabilir olmalıdır. 
• 
Her biri bir faaliyet ya da analizle ilişkilendirilebilir. 
Öneriler: 
“Amaç” sadece bir cümle olmalıdır. 
“Hedefler” madde madde yazılmalı ve eylem odaklı fiiller içermeli: belirlemek, test etmek, analiz 
etmek, karşılaştırmak, ölçmek vb. 
Her hedefin proje süresi ve üniversitemizin altyapısı dikkate alınarak gerçekten yapılabilir olması 
gerekir. 
Örnek: 
Amaç: Bu çalışmanın amacı, yerel olarak toplanan X bitkisinden elde edilen ekstraktın, MCF-7 
meme kanseri hücreleri üzerindeki sitotoksik etkilerini değerlendirmektir. 
Hedefler: 
1. X bitkisinin toplanarak ekstraktının hazırlanması 
2. MCF-7 hücre hattının kültür koşullarında çoğaltılması 
3. Ekstraktın farklı konsantrasyonlarda hücrelere uygulanması 
4. WST-1 testi ile hücre canlılığının değerlendirilmesi 
5. Mikroskobik görüntüleme ile morfolojik değişikliklerin incelenmesi 
6. Elde edilen verilerin istatistiksel olarak analiz edilmesi 
7. Sonuçların literatürle karşılaştırılarak yorumlanması 
 
 
 
 
 
 
 


=== [SAYFA 10] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
10 
  
 
2. YÖNTEM 
 
Araştırma önerisinde uygulanacak yöntem ve araştırma teknikleri (veri toplama araçları ve analiz yöntemleri dahil) 
ilgili literatüre atıf yapılarak açıklanır. Yöntem ve tekniklerin çalışmada öngörülen amaç ve hedeflere ulaşmaya 
elverişli olduğu ortaya konulur.  
 
Yöntem bölümünün araştırmanın tasarımını, bağımlı ve bağımsız değişkenleri ve istatistiksel yöntemleri kapsaması 
gerekir. Araştırma önerisinde herhangi bir ön çalışma veya fizibilite yapıldıysa bunların sunulması beklenir. 
Araştırma önerisinde sunulan yöntemlerin iş paketleri ile ilişkilendirilmesi gerekir. 
 
Bu bölüm de en az 350 karakter ile ifade edilmelidir.  
1. Araştırma Tasarımı Açıkça Tanımlanmalıdır: Araştırmanın deneysel mi, gözlemsel mi, 
karşılaştırmalı 
mı 
olduğu 
belirtilmelidir. 
Hangi 
bilimsel 
yaklaşıma 
dayandığı 
(nicel/nitel/karma) açıklanmalıdır. Örnek: Bu çalışma, kontrollü laboratuvar ortamında 
yürütülecek nicel ve deneysel bir araştırmadır. 
2.  Kullanılacak Yöntemler, Teknikler ve Araçlar Açıklanmalıdır:  
Veri toplama yöntemleri: hücre kültürü, ekstrakt hazırlama, mikroskobik gözlem, 
spektrofotometrik analiz, vs. 
Veri analiz yöntemleri: istatistiksel testler (t-testi, ANOVA vb.), görüntü analizi, 
karşılaştırmalı değerlendirme 
Bu yöntemlerin literatürde kullanıldığı çalışmalara atıf verilmelidir: “X tekniği, benzer 
çalışmalarla uyumlu şekilde tercih edilmiştir (Gundogdu vd., 2021).” 
3. Amaç ve Hedeflerle Uyumlu Olmalıdır: Her yöntem, belirli bir hedefe ulaşmaya nasıl katkı 
sağlayacak, açıkça belirtilmelidir. Mümkünse her hedefin karşısına ilgili yöntem 
eşleştirilmelidir. 
4. İstatistiksel Yöntemler Belirtilmelidir: Kullanılacak analiz programı (SPSS, GraphPad Prism 
vb.). Uygulanacak test türü (tek yönlü ANOVA, bağımsız örneklem t-testi vb.). Anlamlılık 
düzeyi (p <0.05) mutlaka belirtilmelidir. 
5. Ön Çalışma veya Fizibilite Bilgisi Varsa Eklenmelidir: Danışmanınız veya sizin tarafınızdan 
daha önce benzer bir deneme/deney/analiz yapılmışsa, kısa sonuçları özetlenmelidir. 
6. İş Paketleriyle İlişkilendirme: Yöntem kısmında yapılacak işlemler, varsa iş paketleri (İP1, 
İP2 gibi) ile eşleştirilebilir. Bu, projenin zaman yönetimi ve planlı ilerleyişini göstermek 
açısından önemlidir. 
Sonuç olarak yöntem bölümünü yazarken dikkat edilecekler: 
a. Açıklık: Adımlar açık ve sıralı olmalı 
b. Uygulanabilirlik : Yöntemler eldeki laboratuvar koşullarına uygun olmalı 
c. Literatür desteği: Kullanılan her teknik için atıf yapılmalı 
d. Tutarlılık: Amaç ve hedeflerle birebir uyumlu olmalı 
e. Teknik dil: Bilimsel terimler doğru kullanılmalı 
 
 
 
 
 


=== [SAYFA 11] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI ARAŞTIRMA ÖNERİSİ FORMU 
 
 
 
11 
  
 
3 
 PROJE YÖNETİMİ  
 
3.1 İş- Zaman Çizelgesi 
 
Araştırma önerisinde yer alacak başlıca iş paketleri ve hedefleri, her bir iş paketinin hangi sürede gerçekleştirileceği, başarı ölçütü ve araştırmanın başarısına katkısı “İş-
Zaman Çizelgesi” doldurularak verilir. Literatür taraması, gelişme ve sonuç raporu hazırlama aşamaları, araştırma sonuçlarının paylaşımı, makale yazımı ve malzeme alımı 
ayrı birer iş paketi olarak gösterilmemelidir. 
Başarı ölçütü olarak her bir iş paketinin hangi kriterleri sağladığında başarılı sayılacağı açıklanır. Başarı ölçütü, ölçülebilir ve izlenebilir nitelikte olacak şekilde nicel veya 
nitel ölçütlerle (ifade, sayı, yüzde, vb.) belirtilir. 
İş-Zaman Çizelgesi Nedir? İş-zaman çizelgesi, projenizde hangi iş paketini ya da aşamayı hangi zaman diliminde gerçekleştireceğinizi gösteren 
basit ama etkili bir planlama aracıdır. Bu çizelge, projenizin uygulanabilirliğini ve planlama yeteneğinizi ortaya koyar. 
• 
Çizelge 12 ayı kapsamalıdır (2209-A projeleri için önerilen maksimum süre). 
• 
Amaç ve hedeflerle uyumlu faaliyetler yer almalı ve faaliyetler arasında mantıksal sıra olmalıdır. 
• 
Her faaliyet için süre gerçekçi ve ölçülebilir olmalı ve kimin tarafından gerçekleştirileceği belirtilmelidir. 
• 
Başarı Ölçütü: Bu iş paketini başarı ile sonuçlandırma ölçütünüzü yazınız.   
• 
Projenin Başarısına Katkısı: Bu iş paketinin projenin başarısındaki önemi ölçüsünde katkı yüzdesi veriniz (sütun toplam %100 olmalıdır). 
• 
Malzemelerin satın alınması, sonuç raporunun yazılması, istatistik yapılması gibi faaliyetler iş paketi olarak gösterilemez. 
 
İŞ-ZAMAN ÇİZELGESİ (*) 
         
İP 
No 
İş Paketlerinin Adı ve Hedefleri 
Kim(ler) Tarafından 
Gerçekleştirileceği 
Zaman Aralığı 
(..-.. Ay) 
Başarı Ölçütü ve Projenin Başarısına Katkısı  
1 Örnek: Bitki örneklerinin toplanması, 
kurutulması ve ekstraktların hazırlanması 
Proje Yürütücüsü 
0 – 3 Ay 
Başarı Ölçütü: Ekstraktların laboratuvar ortamında saf 
olarak elde edilmesi 
Projenin Başarısına Katkısı: %30 
2 Örnek: Ekstraktın farklı dozlarda 
hücrelere uygulanması ve WST-1 testi 
Proje Yürütücüsü 
Araştırmacı-1 
4 – 8 Ay 
Başarı Ölçütü: Test verilerinin okunabilir ve 
istatistiksel olarak anlamlı olması 
Projenin Başarısına Katkısı: %40 
3 Örnek: Morfolojik analizlerin yapılması 
Proje Yürütücüsü 
Araştırmacı-2 
8 – 12 Ay 
Başarı Ölçütü: Hücre görüntülerinin kaliteyle 
kaydedilmesi ve analiz edilmesi 
Projenin Başarısına Katkısı: %30 
 
(*) Çizelgedeki satırlar ve sütunlar gerektiği kadar genişletilebilir ve çoğaltılabilir.


=== [SAYFA 12] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
12 
  
 
 
3.2 Risk Yönetimi 
   Araştırmanın başarısını olumsuz yönde etkileyebilecek riskler ve bu risklerle karşılaşıldığında araştırmanın 
başarıyla yürütülmesini sağlamak için alınacak tedbirler (B Planı) ilgili iş paketleri belirtilerek ana hatlarıyla aşağıdaki 
Risk Yönetimi Tablosu’nda ifade edilir. B planlarının uygulanması araştırmanın temel hedeflerinden sapmaya yol 
açmamalıdır. 
 
1. 
Risk tanımları açık olmalı: Teknik, lojistik, biyolojik, zaman yönetimi gibi alanlara özgü 
riskler düşünülmeli. 
2. 
Olasılık ve etki dereceleri belirtilmeli: Her riskin gerçekleşme ihtimali ve projenin 
başarısına etkisi değerlendirilerek “yüksek – orta – düşük” şeklinde derecelendirilebilir. 
3. 
Risk önleme stratejisi (B planı) belirtilmeli: B planı sütununa her risk için alternatif bir 
çözüm yolu veya önleyici tedbir sunulmalı. 
4. 
Riskler, proje faaliyetlerine (İP) bağlı olarak sıralanmalı: İş paketlerine göre risk 
sıralamasının yapılması önerilir. 
 
                                                       RİSK YÖNETİMİ TABLOSU* 
İP 
No 
En Önemli Riskler 
Risk Yönetimi (B Planı) 
1,2,3 
Örnek: Hücre hattında kontaminasyon 
oluşması 
(olasılık: orta; etki düzeyi: yüksek) 
Hücre hattı yedeği bulundurulacak, sterilite 
kurallarına azami dikkat edilecek. 
2,3 
Örnek: Bitki ekstraktının yeterli 
miktarda elde edilememesi  
(olasılık: düşük; etki düzeyi: yüksek) 
Alternatif toplama alanları belirlenmiş olup, 
ekstraksiyonun tekrarlanması planlanacaktır. 
   (*) Tablodaki satırlar gerektiği kadar genişletilebilir ve çoğaltılabilir. 
3.3. Araştırma Olanakları 
 
Bu bölümde projenin yürütüleceği kurum ve kuruluşlarda var olan ve projede kullanılacak olan altyapı/ekipman 
(laboratuvar, araç, makine-teçhizat, vb.) olanakları belirtilir. 
 
ARAŞTIRMA OLANAKLARI TABLOSU (*) 
 
Kuruluşta Bulunan Altyapı/Ekipman Türü, Modeli 
(Laboratuvar, Araç, Makine-Teçhizat, vb.) 
Projede Kullanım Amacı 
Örnek: Biyogüvenlik kabini 
Hücre kültürü araştırmalarında 
kullanılacaktır. 
Örnek: ELISA cihazı 
Hücre canlılık analizlerinde kullanılacaktır 
 
 
 (*) Tablodaki satırlar gerektiği kadar genişletilebilir ve çoğaltılabilir. 
 
4. 
YAYGIN ETKİ 
 
      Önerilen çalışma başarıyla gerçekleştirildiği takdirde araştırmadan elde edilmesi öngörülen ve beklenen yaygın 
etkilerin neler olabileceği, diğer bir ifadeyle yapılan araştırmadan ne gibi çıktı, sonuç ve etkilerin elde edileceği 
aşağıdaki tabloda verilir. 
 
 
 
 
 
 
 


=== [SAYFA 13] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
13 
  
 
ARAŞTIRMA ÖNERİSİNDEN BEKLENEN YAYGIN ETKİ TABLOSU 
Yaygın Etki Türleri 
Önerilen Araştırmadan Beklenen Çıktı, Sonuç ve 
Etkiler 
Bilimsel/Akademik  
(Makale, Bildiri, Kitap Bölümü, Kitap) 
Örnek:  
“Proje sonucunda elde edilecek bulguların, 
ulusal/uluslararası öğrenci kongrelerinde bildiri 
olarak sunulması hedeflenmektedir.”  
“Araştırma sonuçlarının, ulusal/uluslararası 
bilimsel 
bir 
dergide 
yayımlanması 
planlanmaktadır.” 
Ekonomik/Ticari/Sosyal 
(Ürün, Prototip, Patent, Faydalı Model, Üretim İzni, Çeşit 
Tescili, Spin-off/Start- up Şirket, Görsel/İşitsel Arşiv, 
Envanter/Veri Tabanı/Belgeleme Üretimi, Telife Konu 
Olan Eser, Medyada Yer Alma, Fuar, Proje Pazarı, 
Çalıştay, Eğitim vb. Bilimsel Etkinlik, Proje Sonuçlarını 
Kullanacak Kurum/Kuruluş, vb. diğer yaygın etkiler) 
Örnek: “Bitki ekstraktının biyolojik etkilerine 
yönelik ön veriler, doğal ürün temelli AR-GE 
süreçlerine katkı sağlayabilme potansiyeline 
sahiptir.”  
“Projenin, 
yerel 
kaynakların 
biyolojik 
potansiyelinin 
farkındalığını 
artırarak 
halk 
sağlığına 
yönelik 
araştırmalara 
temel 
oluşturabileceği değerlendirilmektedir.” 
 
Araştırmacı Yetiştirilmesi ve Yeni Proje(ler) 
Oluşturma  
(Yüksek Lisans/Doktora Tezi, Ulusal/Uluslararası Yeni 
Proje) 
Örnek: 
“Proje, 
yürütücü 
ve 
araştırmacı 
öğrencilerin 
akademik 
yazım, 
sunum ve 
bilimsel iletişim becerilerini geliştirmesine 
katkı sağlayacaktır.” 
 
 
5. BÜTÇE TALEP ÇİZELGESİ 
Bütçe Kullanımıyla İlgili Öneriler 
1. Bütçe, proje yürütücüsü olan öğrencinin kişisel banka hesabına yatırılmaktadır. Bu nedenle, 
başvuru sürecinde öğrenciye ait geçerli bir banka hesap bilgisi eksiksiz ve doğru şekilde 
sisteme (TÜBİTAK ARBİS) girilmelidir. 
2. Satın alma işlemlerinde tüm faturalar proje yürütücüsünün adına kesilmelidir. Faturada 
öğrencinin adı, soyadı ve T.C. kimlik numarası bulunmalıdır. Kurumsal fatura (üniversite, 
danışman veya başka kişiler adına) kabul edilmemektedir. 
3. Tüm harcamalar desteklenen kalemlerle (sarf malzeme, ulaşım, hizmet alımı vb.) uyumlu 
olmalıdır.  
4. Harcamalar, proje başvurusunda onaylanan bütçe planına uygun olmalıdır. Destek kapsamı 
dışında kalan harcamalar (yemek, konaklama, kongre katılımı vb.) kabul edilmemektedir. 
5. Faturalar ve harcama belgeleri, proje süresi sona erdikten sonra sunulacak olan sonuç 
raporuyla birlikte TÜBİTAK’a ibraz edilmelidir. Bu belgeler harcamaların doğruluğunu ve 
uygunluğunu kanıtlayan resmi evraklardır. Zamanında ve eksiksiz şekilde teslim edilmesi 
önemlidir. 
6. Proje danışmanıyla birlikte bütçe kullanımı planlanmalı ve gerektiğinde danışmandan destek 
alınmalıdır. Özellikle laboratuvar malzemeleri gibi teknik ihtiyaçlar için danışmanın 
yönlendirmesi faydalı olacaktır. 
7. TÜBİTAK’ın belirlediği üst harcama limitlerine ve fatura kurallarına dikkat edilmelidir. 
8. Her yıl güncellenebilen bu limitler ve prosedürler, TÜBİTAK çağrı duyurusundan takip 
edilmelidir. 
 
 


=== [SAYFA 14] ===
2209/A ÜNİVERSİTE ÖĞRENCİLERİ ARAŞTIRMA PROJELERİ DESTEĞİ PROGRAMI 
ARAŞTIRMA ÖNERİSİ FORMU 
 
 
 
14 
  
 
Bütçe Türü 
 Talep Edilen 
Bütçe Miktarı 
(TL) 
Talep Gerekçesi 
Sarf Malzeme 
4.500,00 
Örnek: Hücre kültürü için DMEM, FBS, tripsin, pipet ucu, kültür 
kabı, steril sarf malzeme 
Makina/Teçhizat 
(Demirbaş) 
0 
 
Hizmet Alımı 
2.000,00 
Örnek: Bitki ekstraktı hazırlanması sırasında kullanılacak 
rotavapor işlemi için hizmet alımı 
Ulaşım 
2.500,00 
Örnek: Bitki örneklerinin toplanacağı alana yapılacak arazi 
ziyareti (yakıt ve ulaşım gideri) 
TOPLAM 
9.000,00 
 
NOT: Bütçe talebiniz olması halinde hem bu tablonun hem de TÜBİTAK Yönetim Bilgi Sistemi (TYBS) başvuru 
ekranında karşınıza gelecek olan bütçe alanlarının doldurulması gerekmektedir. Yukardaki tabloda girilen bütçe 
kalemlerindeki rakamlar ile, TYBS başvuru ekranındaki rakamlar arasında farklılık olması halinde TYBS ekranındaki 
veriler dikkate alınır ve başvuru sonrasında değiştirilemez. 
 
6. BELİRTMEK İSTEDİĞİNİZ DİĞER KONULAR 
Sadece araştırma önerisinin değerlendirilmesine katkı sağlayabilecek bilgi/veri (grafik, tablo, vb.) eklenebilir.  
Destekleyici ön veriler veya ön deney sonuçları (varsa) 
Örnek: Ekstraktın önceki çalışmalarda toksik doz aralığına dair grafik/tablo 
Proje yürütücüsünün/danışmanın daha önceki çalışmaları varsa ön sonuçlar  
 
  
 
7. EKLER 
 
EK-1:  KAYNAKLAR 
 
